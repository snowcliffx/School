>Esnek bir yapıya sahiptir. Duvarsız hücrelere şekil verir. Özgü kimliği yansıtır. Diğer hücreleri ve molekülleri tanır. Madde giriş-çıkışını ve hücreler arası iletişimi sağlar. Çoğunlukla [[Lipitler|Yağ]] ve [[Proteinler|Proteinden]] meydana geldiği için **lipoprotein** yapılı ifadesi kullanılır, fakat yapısında [[Karbonhidratlar]] da yok değildir.

___
## Fosfolipit Tabakası
- Çift katlı [[Lipitler#Fosfolipitler|Fosfolipit]] molekülleridir ve hücre zarına akışkanlık kazandırır. Hayvan hücrelerinde az miktarda **kolesterol** de bulunur ve akışkanlığı azaltır. Gliserol ve fosfattan meydana gelen baş kısımları suda çözünürken kuyruk kısımları suda çözünmez. Yağda çözünen maddelerin taşınmasını kolaylaştırır ve **seçici geçirgen** özellik sağlar.

___
## Zardaki Proteinler
1. Kanal Proteinleri:
	- Zarı boydan boya kat eder. **Por** adı verilen boşluklardan iyon, su ve suda çözünen monomer alışverişini sağlar.
2. Pompa Proteinleri:
	- İyonların ve suda çözünen monomerlerin [[Aktif Taşıma|Aktif Taşımayla]] hücreye alınmasını veya hücreden atılmasını sağlar.
3. Yapısal Proteinler:
	- Lipitlerle birlikte hücre zarının ana yapısını oluşturur ve bir mozaik gibi fosfolipit tabakasının her yerine yerleşir.

> [!tip] Önemli!
> Proteinler, fosfolipit tabakasına gömülü olabildikleri gibi fosfolipitlerin içe veya dışa bakan taraflarında da bulunabilir. Bazı proteinler ise zarı boydan boya kat eder.

___
## Glikoprotein ve Glikolipitler
- Karbonhidratlar, yağlara veya proteinlere tutunmuş durumdadırlar.
- Hücre kimliğini, hücreler arası iletişimi ve çevredeki uyarıları almayı sağlar.
- Sadece zarın **dış yüzeyinde** bulunur.