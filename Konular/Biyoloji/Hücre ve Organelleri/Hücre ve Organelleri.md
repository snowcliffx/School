>Yaşayan en küçük birim **hücredir**. Hücre terimini ilk olarak **Robert Hooke** kullanmıştır. Bu ifadeyi de kendi mikroskobuyla söyleyebilmiştir. Aslında Hooke hücreyi değil, ölmüş hücrelerden kalan boşlukları görmüştür.

>**Antonie van Leeuwenhoek** ise daha iyi bir mikroskobla tükürük ve mantar gibi maddeleri inceleyerek mikropları görmüştür. Günümüzde mikrobiyolojinin babası kabul edilir.

___
## Hücre Teorisi
- Canlılarım tümü bir ya da birden çok hücreden meydana gelir.
- Tüm **metabolik olaylar ve enerji akışları hücrenin içinde** gerçekleşir.
- Benzer türlere ait organizmaların hücreleri aynı kimyasal yapıdadır.
- Hücreler genetik bilgiyi bölünerek aktarır.
- Hücrelerin tümü, bir hücrenin bölünmesiyle meydana gelir.

___
## Hücrelerin Gruplandırılması
- Hücreler temelde **prokaryot** ve **ökaryot** olarak ikiye ayrılır. Her iki hücre de temel olarak [[Sitoplazma]] ve [[Hücre Zarı|Hücre Zarından]] meydana gelir. Sitoplazmada bileşenler ve **organeller** bulunur. Ökaryotlarda [[Çekirdek]] ve **zarlı organel** varken prokaryotta ikisi de yoktur.

> [!info] Canlıların Hücre Yapıları
> Bakteriler ve arkeler prokaryot iken protista, mantarlar, bitkiler ve hayvanlar ökaryottur. Prokaryot canlıların tamamı tek hücreliyken ökaryot canlıların tek hücreli, koloni ve çok hücreli örnekleri vardır. 
### Prokaryot
>Boyutları çok küçüktür. [[Hücre Duvarı]], [[Hücre Zarı]] ve [[Sitoplazma]] olmak üzere üç bölümden meydana gelir. Sitoplazmada su, ribozom, [[DNA]], [[Proteinler|Protein]], [[Karbonhidratlar#Polisakkaritler|Glikojen]] ve diğer temel bileşenler bulunur. Protein sentezi ribozomda, diğer metabolik olaylar sitoplazmada gerçekleşir. Bazılarında hücre duvarının dışında **kapsül** bulunur. Bazıları pasif hareket ederken bazıları **kamçı** (flagella) ile hareket eder. Bazıları **pilus** denen uzantılara sahiptir ve bunlar yüzeylere tutunmalarını sağlar. Fotosentez yapanlarda **tilakoit**, oksijenli solunum yapanlarda **mesozom** adı verilen hücre zarındaki kıvrımlar vardır.
### Ökaryot
>Prokaryotlara göre büyüktür. **Hücre duvarı, hücre zarı, sitoplazma ve çekirdek** olmak üzere dört bölümden meydana gelir. Bazı protista ve hayvanlarda hücre duvarı bulunmaz. Sitoplazmada temel bileşenlerle zarlı ve zarsız organeller bulunur. DNA ise çekirdekte bulunur. Metabolik olayların bazısı sitoplazmada bazısı ise organellerde gerçekleşir. Çift zarlı organellerin kendilerine has DNA'ları vardır.

___
## Hücrelerde Bulunan Temel Yapılar
1. [[Hücre Duvarı]]
2. [[Hücre Zarı]]
3. [[Sitoplazma]]
4. [[Hücre İskeleti]]
5. [[Çekirdek]]

- Zarsız Organeller:
	- [[Ribozom]]
	- [[Sentrozom]]
- Tek Zarlı Organeller:
	- [[Endoplazmik Retikulum]]
	- [[Golgi Aygıtı]]
	- [[Lizozom]]
	- [[Koful]]
	- [[Peroksizom]]
- Çift Zarlı Organeller:
	- [[Mitokondri]]
	- [[Plastitler]]