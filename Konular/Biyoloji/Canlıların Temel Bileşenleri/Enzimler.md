>Görevleri biyokimyasal tepkimelerde **katalizör** işi görmek ve **aktivasyon enerjisini** düşürmektir. Suda çözünerek bunu gerçekleştirirler. Bazı enzimler tepkimeye geri dönüşümlü yani **tersinir** girebilir. [[Proteinler|Protein]] yapıdadırlar.

> Etkiledikleri maddelere **substrat** denir. Enzim ile substrat arasında anahtar-kilit ilişkisi bulunur. Geçici bir bağ kurarak **enzim-substrat kompleksi** oluştururlar. Substrat, ürüne değiştikten sonra bağlantı kopar ve enzim tepkimeden **değişmeden** çıkar.

---
## Enzimlerin Yapısı
- Enzimler, **basit** ya da **bileşik** yapıda olabilirler. Basit enzimler yalnız proteinden, bileşik enzimler ise hem protein hem de yardımcı kısımdan meydana gelirler. Bileşik enzimlerin protein yapılı kısmına **apoenzim** denir. Yardımcı kısım ise ya **koenzim** ya da **kofaktördür**.
### Kofaktör
> Genellikle yapısına [[Tuz ve Mineraller#Mineraller|Mineraller]]'in katıldığı inorganik yardımcı kısımdır.
### Koenzim
>Genellikle yapısına [[Vitaminler]]'in katıldığı organik yapılı yardımcı kısımdır.

- Bir yardımcı molekül çeşidi birden fazla çeşit apoenzimin aktifleştiricisi olabilir, fakat her çeşit apoenzimin sadece bir çeşit yardımcısı vardır. bu yüzden apoenzim sayısı, yardımcı molekül sayısından fazladır.

---
## Enzim Hızını Belirleyen Faktörler
1. Sıcaklık:
	- Sıfır derece ve altında enzimler çalışmaz.
	- Sıcaklık artışı **optimum** değere kadar tepkimeyi hızlandırır, sonra yavaşlatır.
	- Çok sıcak olursa enzimin protein yapısı bozulur ve bir daha çalışmaz.
2. pH:
	- Her enzimin kendine has **optimum** bir pH değeri vardır.
	- Optimum pH'den uzaklaştıkça tepkime yavaşlar ve enzimin yapısı bozulmaya başlar.
3. Enzim-Substrat Yoğunluğu:
	- Hem enzim hem de substrat miktarı artırılırsa tepkime hep hızlanır.
	- Enzim veya substrattan birisi sabit tutulup diğeri artılırsa belirli bir süre boyunca tepkime hızlanır fakat sonrasında sabit kalır.
4. Substrat Yüzeyi:
	- Yüzey alan arttıkça tepkime hızı da artar.
5. İnhibitör ve Aktivator:
	- İnhibitör maddeler tepkimeyi yavaşlatırken aktivatör maddeler tepkimeyi hızlandırır.
6. Su Miktarı:
	- **Optimum** değerin altında ise tepkime yavaşlar.
	- Eğer su oranı %15'in altına düşerse enzimler çalışmaz.

> [!faq] Optimum değer nedir?
> Optimum değer, en ideal değer olarak düşünülebilir. Optimum bir değere sahip olan faktörler genellikle parabolik veya parabola benzer grafiklere sahiptir.

> [!warning] Dikkat!
> Enzimler sadece hücre içinde üretilse bile bu enzimler hücre dışına [[Golgi Aygıtı]] tarafından salgılanabilirler.