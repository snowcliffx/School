>Yapılarında C, H ve O bulunduğu gibi N ve Co gibi elementler de bulunabilir. Enerji vermezler, yapıya katılmazlar ve sindirilmezler. [[Enzimler#Koenzim|Koenzim]], yani **yardımcı enzim** olarak çalışırlar. A, D, E ve K vitaminleri **yağda** çözünürken B ve C vitaminleri **suda** çözünür.

___
## Suda Çözünen Vitaminler
1. B Vitamini:
	- Yeşil sebzeler, portakal, tahıllar, süt ve deniz ürünleri, et ürünleri ve yumurta gibi birçok besinde bol miktarda bulunur.
	- Eksikliğinde **anemi** (kansızlık), **kalp yetmezliği** ve **bunama** sorunları ortaya çıkabilir.
2. C Vitamini:
	- Taze sebze ve meyvelerde büyük oranda bulunur. Isıya karşı dayanıksızdır.
	- Eksikliğinde **skorbüt** ve **diş eti hastalığı** gibi sorunlar ortaya çıkabilir

> [!info] Suda Çözünen Vitaminlerin Genel Özellikleri
> - Vücutta depolanmaz, bu yüzden günlük alınması zorunludur. İdrarla atılabilir.
> - Eksiklikleri, enerji üretimini azalttığından bağışıklığı ve aklı sağlığını aksatabilir.

___
## Yağda Çözünen Vitaminler
1. A Vitamini:
	- Özellikle havuç, yeşil sebze, karaciğer, yumurta ve süt ürünlerinde bulunur.
	- **Öncü vitamin** şeklinde alınır ve karaciğerde A vitaminine dönüştürülür.
	- Eksikliğinde **gece körlüğü** ve **deri kuruluğu** görülebilir.
2. D Vitamini:
	- Besin olarak alınan öncü vitaminler, deride güneş ışığı ile D vitaminine dönüşür.
	- Mineral emilimini ve minerallerin kemikte depolanmasını sağlar.
	- Eksikliğinde **raşitizm**, **osteomalazi** (kemik yumuşaması) ve **osteoporoz** (kemik kaybı) görülebilir.
3. E Vitamini:
	- Yeşil yapraklı bitki, tohum, kuruyemiş ve kuru baklagiller gibi ürünlerde bulunur.
	- Eksikliğinde **anemi** ve çeşitli **beyin ile kas** hastalıkları gözlenebilir.
4. K Vitamini:
	- Balık, yeşil sebze, çay, yonca ve ıspanak gibi besinlerde bulunur.
	- Eksikliğinde Kanın pıhtılaşması gecikebilir.

> [!NOTE] Yağda Çözünen Vitaminlerin Genel Özellikleri
> - Fazlası vücutta depolandığı için her gün alınması şart değildir.
> - Vücuda alınmaları için yağlı besinlerin tüketilmesi gerekir.

> [!faq] Esansiyel moleküller nedir?
> - Bazı vitamin, amino asit ve yağ asitleri **esansiyel** yani temel moleküllerdir.
> - **Esansiyel** moleküller, hayvanlarda dönüşümle elde edilemez ve dışardan alınmak zorundadır.