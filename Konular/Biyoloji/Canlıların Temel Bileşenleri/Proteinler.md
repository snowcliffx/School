>Tüm çeşitlerinde C, H, O ve N bulunur. Canlı yapısında en fazla bulunan organik moleküldür. Öncelikli olarak yapıya katılır, sadece zorda kalındığında enerji verici olarak kullanılır.  Yüksek sıcaklık, basınç, pH gibi faktörler yapısını bozabilir.

>Karbonhidrat ve yağlardan farklı olarak gen kontrolünde sentezlenirler. Yapı birimleri amino asittir ve suda çözünürler. Proteinin çeşidini amino asit çeşidi, sayısı ve dizilimi belirler. Bunlar da [[DNA|DNA'daki]] gen dizilimi tarafından belirlenir.

> [!tip] Önemli!
> - Enerji verme sırası: [Karbonhidrat > Yağ > Protein]
> - Yapıya katılma sırası: [Protein > Yağ > Karbonhidrat]
> - Enerji verme miktarı: [Yağ > Protein > Karbonhidrat]

---
## Amino Asitler
- Bir amino asidin yapısında aynı karbon atomuna bağlı **hidrojen**, **karboksil** (COOH), **amino** (NH₂) ve **radikal** (R) grubu vardır.

- Koşullara göre hem asit hem de baz gibi davranabilir. Amino asitlerin çeşidini belirleyen faktör **radikal** (R) grubudur.

- İki amino asidin dehidrasyonla birleşmesiyle **dipeptit** meydana gelir ve aralarında **peptit** bağı kurulur. Birden fazla amino asidin birleşmesiyle de **polipeptit** meydana gelir. Polipeptit bağı, birinci amino asidin karboksil grubuyla ikinci amino asidin amino grubu arasında kurulur ve H₂O çıkar.

> [!abstract]+ Bir molekül amino asidin açık formülü aşaıdaki gibidir.
> ![[Amino Asit Yapısı.png]]

---
## Proteinlerin Yapısı
- Proteinler başlangıçta **primer** (birincil) yani düz zincir halindedir. Katlanarak sırasıyla **sekonder** (ikincil) ve **tersiyer** (üçüncül) yapıya ulaşır. Bir proteinin aktif sayılması için en az tersiyer yani polipeptit zincir yapıda olmalıdır. En son olarak da **kuatarner** (dördüncül) yapıya ulaşır.

- Sayfanın başındaki nedenlerden dolayı protein tersiyer yapıdan primer yapıya kadar bozulabilir, buna da **denatürasyon** denir. Şartların normale dönmesiyle proteinin üçüncül yapıya geri dönmesine ise **renatürasyon** denir. Ancak primer yapı da denatürasyona uğrarsa protein eski haline dönemez.

- Bir canlıda binlerce çeşit protein vardır. Bunlar **işlevsel** ve **yapısal** görevlerde kullanılabilir. Hemoglobin, enzim ve antikor gibi proteinler işlevselken glikoproteinlere ve ribozomlara katılan proteinler ise yapısaldır.

- Hayvanlar protein depolayamazken bitkiler özellikle tohumlarında protein depolayabilir. Proteinlerin sentezi ise her canlıda [[Ribozom]] organelinde yapılır.

> [!info] Bazı Protein Örnekleri
> - Aktin ve Miyozin: Kas hareketini sağlar.
> - Antikorlar: Mikroplara karşı savaşır.
> - Hemoglobin: Kanda O₂ ve CO₂ taşır.
> - Keratin: Saç, tırnak, kıl ve derinin yapımı.
> - Kollajen: Kemiklerin yapısına katılma ve hücreleri bir arada tutma.
> - Fibrinojen: Kanın damar dışında pıhtılaşması.
> - [[Hücre Zarı#Glikoprotein ve Glikolipitler|Glikoprotein]]: Hücreye özgünlük kazandırma.
> - [[Enzimler]]: Biyokimyasal tepkimelerde görev üstlenme.
