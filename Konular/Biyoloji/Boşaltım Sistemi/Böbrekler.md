>Sağlıklı bir insanda iki tane böbrek vardır. Böbrekler, kanın süzülüp idrarın oluşumunu sağlar.

---
## Böbreklerin Yapısı
- Böbreğin üç tane bölgesi vardır:
	1. **Kabuk (Korteks):** Böbreğin işlevsel birimi olan **nefronlar** bulunur.
	2. **Öz (Medulla):** İdrar toplama kanallarının oluşturduğu **malpighi piramitleri** bulunur. Piramitlerin tepe kısmı öz bölgesine, taban kısmı ise kabuk bölgesine bakar.
	3. **Havuzcuk (pelvis):** Malpighi piramitlerinden süzülen idrar buraya verilir. Her böbrekten bir tane **üreter** çıkar ve aşağı inerek mesaneye bağlanır. Kese içindeki idrar arttıkça sinirler uyarılır, böylece kese kasılır ve idrar, **üretra** ile dışarı atılır.

> [!warning] Dikkat!
> [[Deri#Epidermis (Üst Deri)|Epidermisteki]] malphigi tabakası ile böbreklerdeki malpighi piramitleri karıştırılmamalıdır.

---
## Nefron
- Nefronlar böbreğin yapı birimidir.
- Nefron, beş tane kısımdan oluşur.
	1. Glomerulus
	2. Bowman Kapsülü
	3. Proksimal Tüp
	4. Henle Kulpu
	5. Distal Tüp
### Glomerulus
- Böbreğe kan getiren atardamar böbreğe girerek kılcallara ayrılır ve glomerulusu oluşturur.
	- Daha sonra çıkarak nefronun kanalcıklarını sarar.
	- Bu kılcallar birleşerek böbrek toplardamarına bağlanır.
- Glomerulus kılcalları, doku kılcallarının aksine iki atardamar arasında bulunur.
	- Bu yüzden de bu kılcallardan sadece madde çıkışı gözlenir.
- Glomerulus kılcallarında kan basıncı normal kılcalların iki katıdır ve hep sabittir.
- Doku kılcalları gibi glomerus kılcalları da tek katlı [[Dokular#Epitel Doku|Epitel Dokudan]] oluşur.
### Bowman Kapsülü
- İçi boş küre şeklindedir ve glomerulus kılcallarını kaplar.
- Glomerulus ve bowman kapsülü birlikte **malpighi cisimciğini** oluşturur.
### Proksimal Tüp
- Bowman kapsülünden sonra ilk kanal **proksimal tüptür**.
- Malpighi cisimciğiyle birlikte proksimal tüp böbreğin kabuk bölgesinde yer alır.
### Henle Kulpu
- Proksimal tüp, böbreğin öz bölgesine inerek 'U' şeklindeki **henle kulpunu** oluşturur.
- Henle kulpu tekrar kabuk bölgesine çıktıktan sonra **distal tüp** gelir.
### Distal Tüp
- Distal tüp, idrar toplama kanalına bağlıdır.
- İdrar toplama kanalındaki açıklıklar ise böbreklerin havuzcuk bölgesine açılır.