>Klorofil molekülüne sahip canlıların güneş ışığını soğurarak organik besin sentezlemesine fotosentez denir. Işık enerjisi kimyasal bağ enerjisine çevrilir.

> [!info] Fotosentez Tepkimesi
> - 6CO₂ + 12H₂O -> C₆H₁₂O₆ + 6O₂ + 6H₂O
> - Su molekülündeki bütün oksijen atomları gaz olarak dışarı verilir.
> - Su yerine H₂S gibi bir molekül kullanılsaydı S₂ gaz çıkışı olurdu.

- Yeşil bitkilerde, alglerde, bazı bakterilerde ve öglenada gerçekleşir.
- Bunu yapan canlılar hem kendileri için hem de tüketiciler (heterotrof) için besin üretirler.
- Yaprağın [[mezofil]] tabakasındaki hücrelerde ve [[stoma]] hücrelerinde [[Plastitler#Kloroplast|Kloroplast]] bulunur.
- Stoma, CO₂ girişini ve O₂ çıkışını sağlar.

---
## Klorofil
- Klorofil, ışık enerjisini soğurur ve elektronlar aracılığıyla diğer moleküllere aktarır.
- Yapısında C, H, O, N, ve Mg elementleri bulunur. Sentezlenirken demir katalizörlük yapar.
- Klorofil A ve klorofil B çeşitleri farklı dalga boylarındaki ışıkları soğurur.

> [!faq] Karotenoitler nedir?
> - Bitkide klorofil dışında renk verici görevini üstlenen **karotenoitler** bulunur.
> - Karoten turuncu, likopen kırmızı, ksantofil ise sarı rengini verir.
> - Karotenoitler daha da farklı dalga boylu ışıkları soğurup klorofile aktarır.
> - Aynı zamanda zararlı ışıkları emip bitkiyi korurlar.

---
## Işığıa Bağımlı Reaksiyonlar
- Ökaryotlarda [[Plastitler#Kloroplast|Kloroplastın]] **grana** kısmında, prokaryotlarda ise zarın kıvrımlarında olur.
- Klorofil pigmenti ışığı soğurmasıyla uyarılmış elektron klorofilden ayrıılır
- Ayrılan elektron, elektron taşıma sistemiyle (ETS) aktarılır.
- Ayrıca suyun fotolizi yapılır ve sonraki aşamalarda açığa çıkan O₂ gazı dışarı verilir.

>[!abstract]+ Işığa Bağımlı Reaksiyonlar Şeması
>![[Fotosentez Işığa Bağımsız Tepkime Şeması.png]]

- Elektronlar tilakoit zarda bulunan ETS'den geçerken stromadaki serbest H⁺ iyonlarının (protonların) tilakoit boşluğa pompalanması sağlanır.
- H⁺ iyonları tilakoit boşlukta derişimleri yüksek olduğundan ATP sentaz enzimiyle stromaya aktarılır. ATP sentezi (fotofosforilasyon) sağlanmış olur.
- Bir çeşit [[Enzimler#Koenzim|Koenzim]] sayılan **NADP⁺**, ETS'de aktarılan elektronu ve suyun fotolizi sonucunda oluşan H⁺ iyonunu yakalayarak **NADPH** molekülüne indirgenir.

> [!NOTE] Işığa Bağımlı Tepkimeler Sonucu Oluşan Moleküller 
> - ATP
> - NADPH
> - O₂ Gazı

---
## Işıktan Bağımsız Reaksiyonlar (Kalvin Döngüsü)
- Ökaryot hücrelede **stroma** sıvısında, prokaryotlarda ise [[Sitoplazma|Sitoplazmada]] gerçekleşir.
- Karbon tutma tepkimeleri [[Enzimler]] ile sağlandığı için sıcaklık değişimine duyarlıdır.

>[!abstract]+ Kalvin Döngüsü Şeması
>**Not:** İngilizcedir ve 3CO₂ girdiği farz edilmiştir.
>**Not:** G3P = PGAL
>![[Kalvin Döngüsü.png]]

1. Karbon Fiksasyonu
	- 5 karbonlu karbondioksit tutucu bir bileşik olan **ribuloz bifosfat (RuBP)** ile başlar.
	- CO₂ molekülünün RuBP'ye bağlanması **ribuloz bifosfat karboksilaz (rubisko)** denen bir enzimle sağlanır. Sonuç olarak 6 karbonlu kararsız bir birleşik oluşur. Bu kararsız molekül çabucak **iki tane** 3 karbonlu bileşiğe ayrılır.
2. İndirgenme
	-  [[#Işığıa Bağımlı Reaksiyonlar]] sürecinde üretilen [[ATP]] defosforilasyonuyla açığa çıkan enerji, 3 karbonlu bileşiklerin ve NADPH moleküllerinin birleşmesini sağlar ve yine iki tane 3 karbonlu **fosfogliseraldehit (3C-PGAL)** oluşur.
	- Bu sırada NADPH, NADP⁺ molekülüne geri yükseltgenir.
3. Yenilenme
	- 3 tane CO₂ tepkimeye girmiş olduğunda (yani döngünün 3 turundan sonra) toplam 6 tane PGAL elde edilmiş olur. PGAL'ın 1 tanesi glikoz üretimi, kalan 5 tanesi ise RuBP tutucu molekülünün tekrar yapımı için kullanılır.

- 6 tane CO₂ kullanıldığına 2 tane PGAL glikoz üretimine gönderilir. 1 tane glikoz için 6 tane karbon gerekir. PGAL 3 karbonlu olduğu 2 tane PGAL'de 6 tane karbon buunur. İşte bu sepeble 1 tane glikoz üretimi için 6 tane CO₂ gerekir.

> [!NOTE] Calvin Döngüsünde Tepkimelerdeki Girenler ve Ürünler
> **Not:** 1 tane glikoz üretmek için 6 tane CO₂ girdiği farz edilmiştir.
> - 6 CO₂ -> 12 tane 3C-PGAL (2 tanesi gllikoz, 10 tanesi RuBP için kullanılır)
> - 18 ATP -> 18 ADP + 18 Pᵢ
> - 12 NADPH -> 12 NADP⁺ 