>Yaklaşık 28 gün sürer ve belli bir yaşa kadar tekrarlanır. Yumurtalama ve menstrual döngünün tamamen bitmesine **menopoz** denir. Hormonlar tarafından kontrol edilir ve dört evreden oluşur.

---
## Folikül Evresi
- [[Dişi Üreme Sistemi#Yumurtalıklar (Ovaryumlar)|Foliküllerde]] yeni bir yumurta hücresinin geliştiği evredir.
- [[Hipofiz Bezi#FSH (Folikül Stimule Hormon)|Hipofizden FSH]] salgılanır ve yumurtalıklardaki foliküller uyarılır.
- Foliküllerden biri gelişip kılıfı kalınlaşır ve içi sıvı dolar.
- Foliküldeki yumurta hücresi olgunlaşarak döllenme özelliği kazanır.
- Folikül östrojen hormonu salgılar, östrojen miktarı arttığı için FSH salgısı azalır.
- Yumurtanın olgunlaşması yaklaşık 10 - 14 gün sürer.

---
## Ovulasyon Evresi
- Folikülün yırtılıp yumurtanın serbest kalması bu evrede gerçekleşir.
- Yumurta serbest kaldıktan sonra [[Dişi Üreme Sistemi#Yumurta Kanalı (Fallopi Tüpü)|Yumurta Kanalına]] geçer.
- Yumurta burada sperm ile karşılaşırsa döllenme gerçekleşir.
- Ovulasyon, [[Hipofiz Bezi#LH (Luteinleştirici Hormon)|Hipofizden salgılanan LH]] hormonu ile gerçekleşir.
- Menstrual döngünün 14. gününe denk gelir ve 1 - 2 gün sürer.

---
## Korpus Luteum Evresi
- Ovulasyonda yırtılan folikül, yağ damlacıkları taşıyan **korpus luteum (sarı cisim)** olur.
- Korpus luteum çok miktarda progesteron ve az miktarda östrojen salgılar.
- Progesteron hormonu, döl yatağını embriyo için hazırlar.
- [[Dişi Üreme Sistemi#Döl Yatağı (Uterus - Rahim)|Endometriyumda]] kılcal damarlar genişler, kan miktarı ve mukus salgısı artar.
- Bu evre ovulasyondan sonra gerçekleşip 10 - 14 gün sürer.
- Yumurtanın yumurta kanalını geçip rahime uğraşması 3 - 5 gün sürer.

---
## Menstrüasyon Evresi
- Eğer yumurta döllenmezse korpus luteumun yapısı bozulur ve progesteron salgısı azalır.
- Endometriyum dokusu parçalanmaya başlar.
- Oluşan parçalar döllenmemiş yumurtayla beraber kanamayla [[Dişi Üreme Sistemi#Vajina|Vajinadan]] atılır.
- Kanamanın ilk günü, sonraki döngünün ilk günüdür.
- Mentrüasyon evresi yaklaşık 4 -5 gün sürer.