>Yapılarında C, H, O, N ve P elementleri bulunur. **DNA** ve **RNA** olmak üzere iki çeşidi vardır. Hücrede DNA yönetici, RNA yürütücü görev alır. İkisi de [[#Nükleotitler|Polinükleotit]] yapılıdır.

___
## Nükleotitler
- Bir nükleotit: azotlu organik baz, [[Karbonhidratlar#^pentoz|Pentoz]] ve fosfattan oluşur.
- Azotlu baz ile pentoz arasında **glikozit**, pentoz ile fosfat arasında **ester** bağı vardır.
### Organik Bazlar
1. Adenin (A)
2. Guanin (G)
3. Sitozin (S = C)
4. Timin (T)
5. Urasil (U)

- Organik bazlar **pürin** (çift halkalı) ve **pirimidin** (tek halkalı) olmak üzere ikiye ayrılır.
- Adenin ve guanin pürin; sitozin, timin ve urasil pirimidindir.
- Adenin ve timin (veya urasil) aralarında **ikili** hidrojen bağı kurarken sitozin ve guanin **üçlü** hidrojen bağı kurar.

> [!tip] Önemli!
> DNA'da adenin sayısı timin sayısına, sitozin sayısı guanin sayısına eşittir. Bu yüzden de pürin sayısı pirimidin sayısına eşit olur.

___
## RNA
- Adenin, guanin, sitozin ve urasil organik bazları bulunur.
- Yapı birimleri nükleotitlerdir ve **tek** zincirlidr.
- Ayrıca yapısında [[Karbonhidratlar#^pentoz|Riboz]] ve fosfat bulunur.
- DNA'daki bilgiye göre sentezlenirler.
- DNA ile proteinler arasında bir köprü görevi görür.
- Açık adı ribonükleik asittir.

> [!info] RNA Çeşitleri
> - **mRNA:** Mesajcı RNA'dır ve protein sentezinde DNA'dan aldığı bilgiyi [[Ribozom]]'a taşır.
> - **tRNA:** Taşıyıcı RNA'dır ve mRNA'daki bilgiye göre amino asitleri ribozom'a taşır.
> - **rRNA:** Ribozomal RNA'dır ve ribozom'un yapısına katılır. Polipeptit ve [[Proteinler|Protein]] sentezini sağlamakla birlikte mRNA ve tRNA'nın hidrojen bağı ile birleşmesini sağlar.

___
## DNA
- Adenin, guanin, sitozin ve timin organik bazları bulunur.
- Yapı birimleri nükleotitlerdir ve **çift** zincirlidir.
- Ayrıca yapısında [[Karbonhidratlar#^pentoz|Deoksiriboz]] ve fosfat bulunur.
- Ana görevi genetik bilgiyi nesiller boyunca aktarmasıdır.
- Hücrelerde [[Kromozom]] adı verilen yapılarda bulunur.
- [[Hücre ve Organelleri#Prokaryot|Prokaryot]] canlılarda [[Sitoplazma|Sitoplazmada]], [[Hücre ve Organelleri#Ökaryot|Ökaryot]] canlılarda [[Çekirdek|Çekirdekte]] yer alır.
- Hücre bölünürken eşlenir ve iki katına çıkar.
- Açık adı deoksiribonükleik asittir.

> [!faq] Santral Dogma (Kalıtsal Bilgi Akışı) nedir?
> - Santral Dogma kısaca kalıtsal bilginin aktarımının genel adıdır.
> - **Replikasyon:** DNA'nın eşlenmesi.
> - **Transkripsiyon:** RNA sentezi.
> - **Translasyon:** Protein sentezi.
